---
layout: post
category: CLANKY
title: Rada MČ Prahy 4 uzavřela v době zákazu shromažďování smlouvu na konání masové akce
date: 2020-03-29T12:00:00.000Z
author: Jan Hora 
authorId: jan.hora    # uid nekoho z _people
image: posts/barikady.png
tags: kultura hroza barikady koronavirus
---

<b>Praha 29.3.2020 Rada MČ Prahy 4 uzavřela na návrh radního Hrozy (TOP 09) 24.3. 2020, tedy v době zákazu pořádání masových akcí, příkazní smlouvu s organizací KLUB VOJENSKÉ HISTORIE GARDEKORPS na uspořádání vojensko-historické ukázky k výročí pražského povstání. Výpovědní lhůta činící 45 dní neumožňuje akci zrušit bez uhrazení plné částky. Smlouvou za 900 000 Kč bez DPH se tak zavázala k pořádání akce, odsouzené už v době podpisu smlouvy k nezdaru, vynaložené prostředky budou promrhány.</b>

“Radu jsem vyzval k neprodlenému jednání s Klubem vojenské historie Gardekorps o zrušení smlouvy nebo alespoň odložení akce na výrazně pozdější dobu. Stalo se tak okamžitě poté, co jsme smlouvu našli v registru smluv. V lepším případě nyní budeme muset uhradit Klubu Gardekorps již vynaložené náklady, v horším případě městská část přijde o celou sumu 900 000,-  Kč. Nařízení vlády konání takové akce momentálně znemožňují, a i kdyby tomu tak začátkem května nebylo, nelze očekávat účast veřejnosti, která by odpovídala vynaloženým nákladům, riziko nákazy koronavirem na takové akci bude nadále velmi reálnou hrozbou, která obyvatele od návštěvy akce odradí. Velmi mě mrzí, že rada uzavřela smlouvu právě v době, kdy prostředků není nazbyt a je potřeba se připravovat na dlouhodobé zvládání situace spojené s pandemií koronaviru CoViD-19. Ty prostředky je možné využít smysluplněji.” komentoval situaci Jan Hora, člen výboru pro bezpečnost a bývalý radní pro IT MČ Praha 4.

Události z května 1945 jsou jednou z nejvýznamnějších historických momentů, které bychom si měli pravidelně připomínat a ve spolupráci s kluby vojenské historie budeme rádi pokračovat i  následujících letech. Považujeme ale za naprosto nezodpovědné a zbytečné vystavit poslední pamětníky těchto událostí zvýšenému riziku nákazy 

“Občané by neměli nést následky chybného manažerského rozhodnutí rady. K odpovědnosti za škodu budeme volat gesčního radního Michala Hrozu. Stávající koalice nedávno zahájila pravidelné informační schůzky pro zástupce klubů a sdílí informace z krizového řízení městské části. Za tento krok jsme vděčni, to ale neznamená že můžeme ignorovat plýtvání prostředky městské části a to hlavně v době, kdy platí zákaz masových akcí, řešíme nedostatek zdravotnického materiálu a kdy lidé pořádají sbírky na plicní ventilátory. Městská část vydává téměř 1 milion korun na hromadnou akci, ačkoliv si v žádném případě nemůže být jistá jejím konáním”,
dodal Josef Vlach, člen komise pro kulturu. 

Toto není první nehospodárná kulturní akce radního Hrozy (TOP 09) . Ostrou kritiku opozice sklidil i za uspořádání akce Svatováclavské velebení, která měla dle smlouvy stát 570 tisíc korun. Pořadatel změnil na poslední chvíli program za méně hodnotný a radnice měla povinnost za porušení podmínek vymáhat smluvní pokutu. I když měla akce mizivou účast, radnice naopak po ukončení akce uzavřela s dodavatelem dodatek a celkem vyplatila 745 tisíc korun, což vychází odhadem na více než 2000 Kč na účastníka. O to bohatší mohla být nyní velmi skromná pomoc seniorům v karanténě, jejichž společenský život nyní neexistuje. 

Kontakt: Jan Hora, člen výboru pro bezpečnost MČ Praha 4 a výboru pro bezpečnost ZHMP, Piráti Praha 4, jan.hora@pirati.cz, Josef Vlach, člen kulturní komise  MČ Praha 4, Piráti Praha 4, josef.vlach@pirati.cz


- - -
