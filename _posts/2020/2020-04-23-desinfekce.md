---
layout: post
category: CLANKY
title: Piráti Praha 4: Radnice nezvládla poskytnout občanům dezinfekci zdarma. Nakoupili ji z vlastních zdrojů a budou ji rozdávat.
date: 2020-04-23T12:00:00.000Z
author: Tibor.Vansa 
authorId: tibor.vansa    # uid nekoho z _people
image: posts/dezinfekce.JPG
tags: dezinfekce koronavirus krize radnice
---

<b>Piráti z Prahy 4 budou zítra od 8,00 před obchodem NORMA v Horáčkově ulici zdarma rozdávat dezinfekci místním občanům. Část z nich se totiž stále potýká s jejím nedostatkem, jak ukázaly podněty nejen na sociálních sítích. Radnice Prahy 4 včas nezajistila dostatek dezinfekce také pro jednotlivce, ačkoliv v jiných městských částech je viditelně dostupná také pro občany. Na podnět zastupitele Adama Jaroše místní pirátské sdružení zakoupilo z vlastního rozpočtu dezinfekci za zlomek ceny, za jakou ji před dvěma týdny dodatečně pořídila MČ Praha 4.</b>

Přidělené zásoby se v Praze 4 z pochopitelných důvodů distribuují přednostně zařízením, institucím a lékařům. Jednotlivci, kteří přijdou na výdejní místa ji v současné době již také dostanou, avšak ještě několik týdnů po vyhlášení nouzového stavu tomu tak nebylo. Městská část Praha 4 dostává přiděleno, stejně jako další městské části, každý týden od hlavního města 1 000 litrů dezinfekce na pokrytí potřeb sociálních a zdravotnických zařízení na svém území. “Zatímco radnice Prahy 2, Prahy 8 nebo Prahy 11 si navíc přikoupily další zásoby dezinfekce za velkoobchodní cenu 22 Kč bez DPH za 1 litr a v kritickém období ji poskytovaly zdarma také občanům, Praha 4 si objednala dezinfekční gel až 8. dubna za cenu 978 Kč bez DPH za 1 litr, tedy 45krát dráž.” Říká Tibor Vansa, pirátský zastupitel MČ Praha 4. 

Minulý týden Piráti Prahy 4 koupili za běžnou maloobchodní cenu 110 Kč bez DPH za 1 litr vlastní zásoby ANTI-COVID dezinfekce, která má navíc doporučené složení s 80 % alkoholu. Toto množství vystačí na 400 lahviček o objemu 250 ml s celkovými náklady 16 967,93 Kč, tedy 42,42 Kč na kus. 

“Dezinfekční gel nakoupený radnicí Prahy 4 má obsah účinné látky o 10 % nižší, ale má vyšší obsah glycerolu, který zajišťuje gelovou konzistenci. Složení se pravděpodobně odráží ve výsledné ceně. Spotřeba a účinnost obou verzí dezinfekce je však stejná. Za normálních okolností není rozdíl v maloobchodní ceně takto drastický, nicméně chemičky nyní produkují především výrobky s doporučeným složením za minimální cenu.”, poukázal na nekompetenci radnice Prahy 4 zajistit zdarma větší množství dezinfekce pro občany pirátský zastupitel Tibor Vansa.


Kontakt: 
Tibor Vansa, Piráti a nezávislí, zastupitel MČ Praha 4, tibor.vansa@pirati.cz, 776 555 622

Další informace: https://koronavirus.pirati.cz/
