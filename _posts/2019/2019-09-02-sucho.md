---
layout: post
category: blog
title: >-  
  I na suchu se dá dobře “vydělat”
date: '2019-09-02 00:01am'
author: 
image: suseni.jpg
tags: horko sucho stromy zavlaha
---

<b>Je tu konec horkého léta, které opět lámalo teplotní rekordy. Podívejme se, jak na tyto podmínky reagovala radnice Prahy 4 - dostaly stromy dostatek závlahy? A kdo na tom nakonec vydělal?</b>

Bohužel to vypadá, že i letos v objednávkách týkajících se zavlažování zeleně panuje stejný nepořádek, jako loni v létě. Závlaha nedostačuje a stromy usychají. A dokonce i toto umí udělat do rozpočtu radnice statisícovou díru, zhostí-li se zadání “šikovný úředník”. 

Asi nejvíce do očí bijící je objednávka kácení jednoho starého javoru v Nuslích za 150 tisíc korun, s náhradní výsadbou dvou nových mladých stromků. Údiv nad výší ceny nepřechází, ani když se podíváte do položkového rozpočtu. Za odstranění pařezu zaplatíme z daní 9 450 korun. Jestli někdo najde veřejný ceník české firmy, která si za frézování 80 cm širokého pařezu řekne o víc než 2 000 korun, tak mu je pošlu. Údiv vás nepřejde ani poté, co se na ten zázrak přijdete podívat na místo. Ten pařez tam stále totiž je, přestože  firma již dostala zaplaceno za kompletní zakázku. 

Vedle pařezu pak stojí dva suché klacky - jedná se o dva mladé stromky, za jejichž vysazení a odbornou péči v následujících 5 letech jsme zaplatili desetitísíce Kč. Objednat si u soukromé firmy zalévání 2 stromků na školní zahradě, místo toho aby to dělal školník, a předem jí za to zaplatit - to vyžaduje buď řádnou porci neinformovanosti, nebo hlouposti. 

Kladete si otázku, jak může taková zakázka vůbec vzniknout? Jednoduše podle pravidel MČ oslovíte tři firmy, se kterými se vám dobře spolupracuje. Dvě vám pak vůbec neodpoví a jedna dá absurdně předraženou nabídku - a tak si plácnete. Hlavně, že je ten nebezpečný strom pryč, na ceně nezáleží. Stejně je tak oboru životního prostředí asi jedno, že kousek vedle má u plotu ZŠ Křesomyslova doupě bezdomovec, okolí doskočiště atletického oválu je proto pokryto lidskými výkaly a po dětském hřišti běhají krysy. Sportu zdar! 


Stojí, stojí židle v lese, žádný si ji neodnese. Co je to?
