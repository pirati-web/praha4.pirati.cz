---
layout: post
category: blog
title: >-  
  Koalice v Praze 4 odmítla řešit nesnesitelné horko ve školách a školkách
date: '2019-06-26 00:01am'
author: 
image: horko.png
tags: horko skoly skolky
---

<b>Během pátého zasedání Zastupitelstva MČ Prahy 4 se koalice odmítla, mimo jiné, zabývat nevyhovujícími hygienickými podmínkami ve svých školských zařízeních, když shodila ze stolu pirátský návrh na jejich projednání a následné hledání systémového řešení. Ve třídách je v posledních týdnech nesnesitelné vedro. Nebyl to jediný bod, kterým se koaliční zastupitelé odmítli zabývat. Na program jednání neprošel ani jediný  z nich.</b>

Alarmující je každoročně opakující se situace v základních a mateřských školách. I přes různá opatření překračuje teplota ve třídách 30 °C. Děti i vyučující jsou nuceni učit se a trávit podstatnou část dopoledne i odpoledne v nevyhovujících podmínkách. Pobyt v takovém prostředí především u dětí, ale i u dospělých způsobuje nevolnosti a bolesti hlavy. V sázce je tak přinejmenším zdraví dětí a vyučujících. Starostka Irena Michalcová (ANO) s dlouholetými zkušenostmi ředitelky několika mateřských škol, mající nyní v gesci školství, se v hlasování o zařazení bodu na program jednání zastupitelstva zdržela.

Mezi další body programu navržených opozicí, které nebyly zařazeny, patří:
- vyhlášení klimatické nouze,
- zaujetí stanoviska k odkladu zakrytí Spořilovské,
- zaujetí stanoviska k iniciativě Milion chvilek pro demokracii, ani
- projednání pochybností, zda někteří koaliční zastupitelé nepřestali být volitelní, vzhledem k tomu, že nesplňují podmínku trvalého pobytu na území městské části Praha 4.


Kontakt: Petra Rejchrtová, petra.rejchrtova@praha4.cz
