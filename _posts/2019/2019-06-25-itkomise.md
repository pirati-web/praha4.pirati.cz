---
layout: post
category: blog
title: >-  
  IT komise hladce přijala doporučení pro Radu MČ Praha 4
date: '2019-06-26 00:01am'
author: 
image: itkomise.png
tags: it komise
---

<b>Dnes se sešla komise pro IT - jediná, v níž mají Piráti předsedu. Na svém jednání přijala několik usnesení, která jsou v souladu s pirátským programem. Komise nemá rozhodovací pravomoc, dává však odborná doporučení Radě Zastupitelstva MČ Prahy 4 a je zvykem, že rada obvykle taková doporučení respektuje.</b>

„Děkuji všem zúčastněným za konstruktivní jednání. Nejen, že jsme přijali několik důležitých doporučení radě, ale shodli jsme se i na termínech svých jednání na příští půlrok dopředu. To znamená, že komise pro IT bude pracovat plánovaně a předvídatelně pro členy i pro návštěvníky z řad veřejnosti,“ konstatuje předseda komise a pirát Jan Hora.
 
Nejdůležitějším usnesením komise učiněným na základě diskuze nad plánovanými výběrovými řízeními je doporučení zpracovat koncepci IT a digitálních služeb Úřadu MČ Praha 4 na roky 2020 - 2025.
 
Na návrh pirátského předsedy komise Jana Hory byla přijata také další tři klíčová doporučení:
1. Implementace a přijetí konkrétní směrnice pro publikování otevřených dat - v souladu s doporučeními ministerstva vnitra, dle vzorové <a href=https://data.gov.cz/dokumenty/vzorov%C3%A1-sm%C4%9Brnice-pro-subjekty-s-pod%C5%99%C3%ADzen%C3%BDmi-organizacemi/>směrnice</a>.

2. Modernizace vyvolávacího systému a doporučení prověřit možnost jeho rozšíření o objednávání návštěv občanů na pracoviště úřadu přes internet. Už tušíme, že tato možnost existuje a zajímá nás především cena, kterou nám poskytovatel nabídne.

3. Příprava implementace rozklikávacího rozpočtu CityVizor. Tento projekt usnadňující přístup občanů k informacím spustilo již několik městských částí - podívejte se sami, o kolik jsou informace přehlednější na příkladu <a href=https://cityvizor.cz/praha5/prehled>Prahy 5</a>.
