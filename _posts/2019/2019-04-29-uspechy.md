---
layout: post
category: blog
title: >-  
  Co Piráti stihli během půl roku na radnici Prahy 4
date: '2019-04-29 00:01am'
author: 
image: uspechy.jpg
tags: pirati uspechy
---


<b>V říjnu 2018 jsme od voličů získali dostatečně silný mandát, abychom reprezentovali obyvatele Prahy 4 jak v zastupitelstvu, tak v radě této městské části. Ten jsme den co den vykonávali. Minulý měsíc se na teprve třetím zasedání Zastupitelstva MČ Praha 4 poměry sil poněkud změnily.</b>
 
Díky hlasu Josefa Svobody bylo <a href="https://praha4.pirati.cz/aktuality/svrzeni.html">odvoláno vedení radnice</a> a nahradila jej nová koalice.  Naši čtyři radní strávili na radnici necelý půlrok. Co za tu dobu stihli? 
 
<b>Tibor Vansa, bývalý místostarosta pro životní prostředí a dopravu:</b>
<ul>
<li>Uspořádal řadu setkání občanů k rozšíření modrých zón, kam dorazily stovky z vás. Dali jste nám desítky dobrých podnětů k úpravám.
  Prosazoval zachování mimoúrovňového křížení Magistrály s Táborskou.</li>
<li>Otevřel věcnou diskuzi o možném zasypání podchodu ulice Na Veselí</li>
<li>Jednal s Hlavním městem Prahou o memorandu k výstavbě nových stanic metra</li>
<li>Připravil materiál k dopravní situaci kolem všech ZŠ a MŠ a budování nových přechodů</li>
  </ul>
 
<b>Petra Rejchrtová, bývalá radní pro územní rozvoj:</b>
<ul>
<li>Připravila memorandum s Hlavním městem Prahou o snížení hlučnosti okolo Jižní spojky</li>
<li>Pracovala na přípravě územní studie Nové Dvory</li>
<li>Pracovala na přípravě územní studie Reitknechtka</li>
<li>Připravila a prosadila Generel veřejných prostranství, zásadní dokument o podobě Prahy 4</li>
<li>Připravila smlouvu o smlouvě budoucí k získání dvou nových bytů v Hodkovičkách do vlastnictví MČ</li>
<li>Zabývala se přípravou Pravidel pro rozhodování ve stabilizovaných územích (zejména vilových čtvrtích)</li>
<li>Jednala o záchraně historického objektu Nových Dvorů</li>
 </ul>
 
<b>Matej Šandor, bývalý radní pro investice a městské firmy:</b>

<ul>
<li>Zasloužil se o schválení nového transparentního systému zadávání veřejných zakázek</li>
<li>Zabezpečil otevřené výběrové řízení na člena představenstva 4-majetkové (obsazeno nestranickým odborníkem)</li>
<li>Zabezpečil otevřené výběrového řízení na prodej 4-energetické, vč. posudku její hodnoty</li>
<li>Zabezpečil výběrové řízení na stavbu tělocvičny ZŠ Bítovská a dohlédl na jeho regulérnost v souladu se zákonem</li>
<li>Postaral se o vypsání výběrového řízení na zateplení ZŠ Na Planině</li>
<li>Zařídil zřízení Investiční komise</li>
<li>Podílel se na přípravě a schválení vyváženého investičního rozpočtu</li>
  </ul>
  
<b>Jan Hora, bývalý radní pro IT a otevřenou radnici:</b>

<ul>
<li>Prosadil zveřejňování záznamů ze zastupitelstev na radě MČ i v zastupitelstvu</li>
<li>Prosadil první revizi ke zpracování žádostí občanů dle zákona 106</li>
<li>Prosadil vstup Prahy 4 do spolku Otevřená města na radě MČ</li>
<li>Prosadil navýšení rozpočtu dlouhodobě podfinancovaného IT oddělení</li> 
<li>Prosadil zavedení cyklu nezbytné pravidelné obnovy HW vybavení úřadu; zrušení dvou špatně zadaných výběrových řízení v této oblasti</li>
<li>Nechal vytvořit vzorové smlouvy pro zakázky na IT vybavení a služby</li>
  </ul>
 
<b>Z pirátských neuvolněných zastupitelů se čitelně zapsal Adam Jaroš, bývalý předseda Komise pro školství a mládež:</b>

<ul>
<li>Zasloužil se o polidštění postupů školské komise v jednání s veřejností. Otevřel nové možnosti občanům aktivně projevit zájem o <li>vzdělávání.</li>
<li>Zavedl pravidelné schůze komise</li>
<li>Zavedl putovní zasedání komise po jednotlivých ZŠ ke zjištění místní situace</li>
<li>Uskutečnil veřejné sezení s řediteli základních škol, kterým vypršel mandát. Dostali tak možnost obhájit svou dosavadní práci a pokračovat v ní i v dalším období. Díky jeho inovativnímu postupu nebylo potřeba mechanicky vypisovat výběrová řízení.</li>
   </ul>
 
Při radničním puči ve středu 24. dubna 2019 jsme nad spoustou z těchto věcí ztratili kontrolu, ale v žádném případě se nevzdáváme. Budeme intenzivně pracovat i z opozice a nové koalici nic nedáme zadarmo. Jedeme dál podle <a href="https://praha4.pirati.cz/program/praha4/priority/">našeho programu</a>.
