---
layout: post
category: blog
title: >-  
  Úklid u cyklostezky s Piráty
date: '2019-04-07 00:01am'
author: 
image: uklidme.jpg
tags: uklidme cesko cyklostezka branik 
---

<b>Piráti a dobrovolníci včera v rámci akce Ukliďme česko v sobotu 6. dubna uklidili nepořádek kolem cyklostezky v místě U Ledáren v Braníku. Čtrnáctičlenná skupina během dopoledne nasbírala víc než polovinu velkého kontejneru odpadu.</b>

V rámci celonárodní dobrovolnické akce Ukliďme Česko se včera na řadě míst ČR uskutečnily desítky lokálních akcí organizovaných Piráty. Pozadu nezůstalo ani Místní sdružení Pirátů v Praze 4, jehož členové a dobrovolníci z řad veřejnosti včera <a href="https://www.uklidmecesko.cz/event/20477">uklidili nepořádek</a> kolem cyklostezky a okolních ulic v lokalitě U Kempinku, U Ledáren. 

“Na místo srazu v ulici U Kempinku dorazilo postupně 14 dobrovolníků, což bylo nad mé očekávání. Během dopoledne jsme vysbírali odpadky z okolí, které zaplnily víc než polovinu velkého kontejneru, přistaveného technickou službou MČ Praha 4,” neskrývá svou spokojenost pirát Láďa Dvořák, který se ujal organizování letošní úklidové akce Pirátů Praha 4. 

Dobrovolnictví a přirozený neideologický zájem o ochranu přírody jsou Pirátům blízké. “V celorepublikovém měřítku má u nás uklízení Česka dlouholetou tradici. Například kolegové v Žatci takto každoročně organizují úklidy <a href="https://zatecky.denik.cz/zpravy_region/uklid_ohre_dobrovolnici_20130322.html">
 nejméně už pět let</a>. Také naše samostatné Místní sdružení Piráti Praha 4 se od svého vzniku v lednu 2018 takto zapojilo již podruhé. Loni jsme uklidili a upravili zanedbaný terén nad stanicí metra Kačerov. letos jsme zavítali do Braníka.” pirátský místostarosta MČ Praha 4 Tibor Vansa k tomu říká:

Také letošní pirátskou úklidovou akci materiálně podpořila a nasbíraný odpad odvezla MČ Praha 4, za což jí místní Piráti tímto děkuji.

Fotoreportáž z akce Pirátů Praha 4 Ukliďme Česko je k nalezení [zde](https://photos.google.com/share/AF1QipN4YZsJNbkcgqjgCOAX2GyGEK2894H6cWfvWRPKtC5OpSqwT-IbwZ-Pj6PqT5MI_Q?key=NVJjdkdQWlpYWWZoZGZpd1dRMG1leW1fUTFydVRB). 
