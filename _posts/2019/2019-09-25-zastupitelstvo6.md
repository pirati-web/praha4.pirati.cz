---
layout: post
category: blog
title: >-  
  Chcete interpelovat zastupitelstvo Prahy 4? Vezměte si na to dovolenou.
date: '2019-09-25 00:01am'
author: 
image: zastupitelstvo6.jpg
tags: zastupitelstvo interpelace zaznamy
---

<b>Dnes se na Nuselské radnici uskutečnilo 6. zasedání Zastupitelstva MČ Prahy 4. Koalice se stejně jako minule odmítla zabývat konstruktivními návrhy opozice. Tentokrát shodila ze stolu pirátské návrhy na posunutí občanských interpelací na 17. hodinu a na prodloužení doby zveřejňování záznamů ze zasedání zastupitelstva. Na program jednání neprošly například ani Piráty podporované body Zelených ke stavu klimatické nouze či k prodeji 4-Energetické.</b>

Odmítnutí návrhu na posunutí času vyhrazeného pro interpelace občanů je zklamáním. “Navrhli jsme posunout dobu občanských interpelací na 17. hodinu s možnosti přihlásit se až do 16:30, a to buď osobně nebo nově také online. Nyní interpelace začínají v 15:00, přičemž přihlásit se k nim lze pouze při zahájení zastupitelstva. Jelikož zastupitelstvo většinou zasedá od 13 hodin, v praxi to znamená, že kdo je zaměstnaný a chce využít svého práva interpelovat svého zastupitele, musí se uvolnit z práce.” Říká místopředseda zastupitelského klubu Pirátů Matej Šandor a dodává: “Tato drobná změna nic nestojí a přitom podpoří účast občanů na zastupitelstvech a ukáže lidem vstřícnost a otevřenost.”

S pochopením se nesetkal ani druhý návrh na prodloužení doby zveřejňování záznamu ze zasedání zastupitelstva na internetových stránkách Prahy 4 ze 6 měsíců alespoň na 4 roky. Pokud by se občané nezúčastnili  zastupitelstva, anebo by si dodatečně chtěli dohledat informace ze zasedání, významně by se jim tak prodloužila doba, po kterou by byl pro ně záznam na internetu dostupný. Online záznamy ze zasedání zastupitelstva radnice zveřejňuje od dubna 2019 díky návrhu Pirátů.


Kontakt: Matej Šandor, matej.sandor@praha4.cz

_______
Foto: Akant Art, v.o.s.
