---
layout: post
category: blog
title: >-  
  Zastupitelstvo Hlavního města Prahy dalo zelenou geologickému průzkumu pro stavbu metra D. Piráti Prahy 4 to vítají
date: '2019-05-24 00:01am'
author: 
image: metroD.png
tags: pirati magistrat metro
---

<b>Zastupitelstvo HMP na svém historicky nejdelším zasedání schválilo zahájení geologického průzkumu metra D. Jedná se o první úsek trasy mezi Pankrácí a Novými Dvory, který pak bude pokračovat do Depa Písnice. Práce začnou za měsíc, a to na několika místech na Pankráci. Pirátští zastupitelé Městské části Praha 4 tento krok vítají.</b>

“Nové metro D dopravně uleví nejen Praze 4, ale celé jižní oblasti metropole. Jsme rádi, že se tento dlouho připravovaný významný projekt posouvá do další etapy. Zároveň vítáme, že vytěžené šachty a podzemní prostory spojené s geologickým průzkumem jsou naplánovány tak, aby mohly být využity už pro samotné metro. Je to nejen hospodárnější, ale v celkovém důsledku i šetrnější k prostředí a lidem.” Komentoval včerejší rozhodnutí zastupitelů Hlavního města Prahy lídr Pirátů a zastupitel Tibor Vansa, který měl donedávna vykonával funkci místostarosty MČ Praha 4 a měl oblast dopravy na starosti.


<i>Obrázek: Vizualizace stanice metra D Pankrác, autor: Metroprojekt</i>
