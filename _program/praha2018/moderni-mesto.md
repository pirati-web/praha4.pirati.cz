---
title: Moderní město
campaignCategoryUid: praha2018
img: informatika.svg
campaignGroupUid: volby-2018  # identifier of the group, to be used in program point
approved: https://forum.pirati.cz/viewtopic.php?f=349&t=42745 
garant: ondrej.profant
relatives:
---

*Moderní město se pozná podle dobré funkčnosti v každém detailu. Namísto řešení
problémů, které Pražany netrápí, chceme řešit věci, které doopravdy chybí či jim není
věnována patřičná pozornost.*

### Kvalitní veřejný prostor
* **Zkoordinujeme uzavírky silnic a veřejných prostranství** tak, aby co nejméně
obtěžovaly občany. Městské firmy a instituce donutíme spolupracovat. Nedopustíme
nepromyšlené uzavírky.
* **Zjednodušíme a zrychlíme proces získávání povolení pro zábory veřejných
prostranství**, třeba pro předzahrádky.
* Namísto zbytečností typu chytré lavičky **nainstalujeme mobiliář, který je ve městě
potřeba, jako jsou například pítka či cyklostojany**. Též nezapomeneme na
průběžnou údržbu stávajícího mobiliáře.

### Moderní služby občanům
* **Poplatky městu i městským firmám sjednotíme do jednoho portálu**. Vznikne
Prague market, kde na jednom místě bude možné koupit parkovací kartu, kupón do
MHD či zaplatit poplatky. Tento portál propojíme s portálem občana provozovaným
MVČR.
* **Sjednotíme postup žádostí a získávání dotací** tak, aby bylo jasné, kolik který
subjekt dostává od magistrátu a kolik od městských částí. Také budeme evidovat
podporu od městských firem.
* **Zdigitalizujeme úřední procesy** a odlehčíme tím občanům i úředníkům.
Vylepšíme informační servis pro občanytak, aby měli snadný přístup k
relevantním informacím ze svého okolí. Budeme například včas informovat o údržbě
komunikací, aby se na ni mohli občané připravit. Dále také umožníme přihlášení k
odběru relevantních zpráv na úředních deskách městských částí i magistrátu. Je na
občanovi, zda chce být informován e-mailem, mobilní aplikací, sms či prostřednictvím
RSS.

### Sdílení vědomostí
* Díky principu opensource **budeme už jednou zakázkově vyvinutý software lépe
sdílet s městskými částmi**. Např. není potřeba, aby každá městská část platila za
rozklikávací rozpočet. Tím dojde ke snížení nákladů na IT služby.
* Stejně tak chceme naše investice sdílet s dalšími obcemi v ČR, proto **vstoupíme do
spolku Otevřená města**, který se specializuje na sdílení IT nákladů a podporu open
source software.
* Do strategie města jsme již prosadili **otevřené vzdělávací zdroje**. Princip open
access budeme i nadále rozvíjet.
