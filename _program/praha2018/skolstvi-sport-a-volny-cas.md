---
title: Školství, sport a volný čas
campaignCategoryUid: praha2018
img: program/icons/vzdelani.png
campaignGroupUid: volby-2018  # identifier of the group, to be used in program point
approved: https://forum.pirati.cz/viewtopic.php?f=349&t=42511
garant: dan.mazur 
---

*Pražské školy vychovávají budoucí občany schopné se prosadit v rychle se měnících
podmínkách, zdaleka ne jen pro potřeby pracovního trhu. Budeme školám poskytovat
dostatek financí na mzdy, provoz a meziškolní aktivity, ale i na profesní rozvoj učitelů
a na zavedení a rozvoj inovativních vzdělávacích směrů podle poptávky Pražanů.*

### Více peněz na kvalitu vzdělání, méně na zbytečnosti.
* **Podpoříme platy zaměstnanců škol nad rámec tarifů**. Je třeba kompenzovat výši
životních nákladů v Praze učitelům i ostatním zaměstnancům škol.
* **Podpoříme školy v přístupu k smysluplnému celoživotnímu vzdělávání
pedagogů** a ve využívání nových znalostí ke zvyšování kvality. Budeme cíleně
přispívat na vzdělávání učitelů v inovativních formách výuky (i v zahraničí) a
následně podporovat trvalé zavedení těchto metod do běžné výuky.
* **Co nejvíce času na pedagogickou práci, co nejméně peněz do kanálu**. Zajistíme
školám zdroje na kvalitní administrativu, aby ředitelé a učitelé měli co nejvíce času na
žáky a pedagogickou práci. Zajistíme školám přístup ke kvalitnímu software a
elektronickým výukovým materiálům bez zbytečných nákladů.
* **Zkušenosti získané mimo školu jsou stejně důležité**. Podpoříme účast pražských
škol ve studentských soutěžích v národním a mezinárodním měřítku. Budeme
podporovat, finančně i organizačně, zahraniční spolupráci a studijní pobyty žáků
podle poptávky.

### Inovativní vzdělávání do veřejných škol
* **Nejsme všichni stejní. Chceme poskytnout různorodost vzdělávání i v rámci
jedné školy**. Podpoříme inovativní vzdělávací cesty v mateřských, základních a
středních školách, aby co nejvíce škol mohlo a umělo vyhovět poptávce. Budeme
podporovat ověřené způsoby vzdělávání, které udržují a posilují pozitivní vztah žáků
ke vzdělání, pracují s pozitivní motivací a vyučují pro život místo „pro testy“.
* **Prosadíme otevřená výběrová řízení na místa ředitelů jako normu** a budeme
vybírat ředitele kvalitní, s ambiciozní a moderní vizí rozvoje školy. Nebudeme
dosazovat ředitele po známosti ani podle tradice, ale na základě odbornosti a vize v
souladu s dlouhodobou strategií vzdělávání města a městských částí.
* **Základem je komunikace a zpětná vazba**. Podpoříme komunikační platformy pro
pedagogy k setkávání a sdílení zkušeností mezi sebou i podobné platformy pro
funkční komunikaci rodičů a škol. Budeme se starat o funkčnost školních rad a
zastoupení rodičů v nich.

### Zajistíme dostatečné kapacity
* **Podpoříme zajišťování kapacit mateřských škol a ve zřizování dětských skupin
k péči pro předškolní děti**. Kromě toho zlepšíme kapacity i kvalitu služeb školních●
kuchyní, jídelen a družin. Ve spolupráci s městskými částmi se pokusíme zajistit, aby
provozní doba školek odpovídala potřebám rodičů v místě.
* **Pražské střední školy pracují i pro regiony**. Praha má zastropovanou kapacitu
míst na gymnáziích ze strany MŠMT, což podle nás jde proti zájmu Prahy i celé
země. Budeme s MŠMT vyjednávat možnosti rozšiřování kapacit pražských gymnázií
a středních škol vůbec.

### Volný čas a sport
* **Veřejné peníze transparentně podle pravidel**, především do zařízení a sportovišť
podle demografického vývoje. Budeme iniciovat a podpoříme výstavbu sportovišť,
komunitních center a dalších zařízení pro volnočasové aktivity tak, aby bylo zajištěno
jejich co největší využití. Dohlédneme, aby smlouvy s provozovateli byly kvalitní,
jasné, výhodné pro občany Prahy a bez obstrukcí vypověditelné.
* **Provozní dotace spolků, sportovních klubů a podobných organizací podmíníme
transparentností příjemců a zacílením na děti a mládež**.
